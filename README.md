La biblioteca digitale della scuola intende sviluppare un sistema software orientato agli oggetti per la gestione dei propri volumi. Ogni libro, rappresentato dalla classe Libro, è caratterizzato dal titolo, autore e casa editrice. Inoltre è composto da un numero fisso di pagine, stabilito al momento della sua creazione. Deve essere possibile creare un libro con tutti i suoi attributi oppure solo con titolo e autore, utilizzando costruttori sovraccarichi. Ogni pagina, modellata dalla classe Pagina, è identificata da un numero progressivo e contiene un testo.
Il sistema deve permettere di rappresentare libri generici e libri digitali. I libri digitali, rappresentati dalla classe LibroDigitale, sono una specializzazione dei libri e si distinguono per la possibilità di essere consultati online e scaricati in diversi formati. La classe LibroDigitale deve implementare l’interfaccia Consultabile, che definisce i metodi per la consultazione online e la stampa. La dimensione del file di un libro digitale deve essere calcolata automaticamente in base al numero totale delle sue pagine, considerando che ogni pagina occupa 100 byte.
È necessario prevedere un meccanismo per visualizzare le informazioni complete di un libro, e per i libri digitali tale visualizzazione deve includere anche la dimensione del file. Questo metodo deve essere ridefinito nella classe LibroDigitale tramite override. Inoltre, il sistema deve consentire la consultazione online dei libri digitali e la loro stampa.

Nel main creare l’interazione con l’utente per creare un libro e la sua consultazione.
